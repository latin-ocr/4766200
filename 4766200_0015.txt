5

tionis forma non mutatur. Qui versus si nullus esset, a nemine desideraretur, neque
in hoc exordio

εἷεν· τίς ἱερεύς, τίς σφαγεὺς τῶν δυσπότμων’,·

ἕτοιμ’ ἄγειν τὰ θύματ’ εἰς Ἀιδου τάδε
esse dicas· quod non plene aut non recte elatum sit, adeo ut ne interpolator quidem
habuisse videatur, quod hoc aut ullo supplemento orationem augeret. Quem quod
Wilamowitzius scribit Megaram quia non inter θύματα referret desiderasse, de Me-
gara fortasse recte sentit, sed interpolatori veremur ne nimium subtilitatis attribuat.
Verum versus adiecti quaecumque est origo, si habet eam quam vulgo credunt sen-
tentiam, ut Megara se suis quos ante dixerit eodem tenore adnumeret, hoc alieno
dicendi genere immixto quae scite composita erant duriuscule corrumpuntur. Quare
aut condemnandus est versus aut aliter interpretandus. Et hoc ut faciamus dictio
ipsa videtur suadere, in qua nihil est quod non mirum esset, si id ageret Megara ut
semet infelicibus quos dixit adnecteret. Quid ergo est? Megaram vidimus filios,
quibus petierat ante ut sibi liceret vestitum funebrem induere (329), nunc ut voluit
ornatos reducere: haec igitur ἕτοιμα θύματα appellat, quibus ιερέα vel σφαγέα ex-
poscit. Quamobrem de pueris cum ita dicit‘ quis iam mactator est infelicium?', haec
dolore materno expressa addit‘ vel (quod idem est) meae miserae vitae interfector-²
ita videlicet sentiens, qui liberos suos mactaverit, vere suam matris animam haurire.
Quae si est sententia notati versus, non iam mirabimur orationem quae non habet
nisi quod egregie ad eam applicetur, neque verendum est, ne hoc versu interiecto,
qui nihil nisi superioris vim et sententiam diverso quidem genere dicendi interpre-
tatur, reliquae orationis color aut compages violetur ac solvatur. Tribuimusne igitur
versum, qui cui consilio inserviat intelligimus, poetae potius quam interpolatori? Non
nos fugit, quid responderi possit: nos Megaram ita loquentem facere, quasi liberorum
tantum caedes ac non ipsius quoque et Amphitryonis ageretur3 quae tamen statim
omnia complectens dicat

ὦ τέκν’, ἀγόμεθα ζεῦγος οὗ καλὸν νεκρῶν,

ὁμοῦ γέροντες καὶ νέοι καὶ μητέρες.
At his rursus quae subiiciuntur (456 sq.)

ὦ μοῖρα δυστάλαιν’ ἐμή τε καὶ τέκνων

τῶνδ’, οὓς πανύστατ’ ὄμμασιν προσδέρκομαι,
qui attenderit, matrem videbitur audire quae sibi filios quos pepererit violenta nece
auferri conqueratur, non quae ipsa simul cum iis mortem obitura sit. Et hoc per pri·
mam partem fabulae ita comparatum est, ut, quamvis παῖδας “Ηρακλείους una cum
matre et patris patre tyranni superbia acerbae morti obiiciat, tamen illi adeo ceteris
superiores sint, ut saepe soli appellentur, velut ab Amphitryone v. 317 s. et 343, aut
a senibus chori v. 430 στέγαι δ’ ἔρημοι φίλων, τάν δ’ ἀνόστιμον τέκνων Χάρωνος ἐπι-
μένει πλάτα βίου κέλευθον ἄθεον ἄδικον et 432, et vel ibi ubi tres partes designan-
tur, tamen pueros potissimam esse, ut erant, agnoscatur: quales sunt versus 39 et

