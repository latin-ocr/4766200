24

κακόν τι πράξειν. ὦ γέροντες, ἐς καλὸν
στείχει, βρόχοισι δ’ ἀρκύων γενήσεται
730 ξιφηφόροισι, τοὺς πέλας δοκῶν κτενετν,

ὃ παγκάκιστος.
In versu enim 729 quia verbum γενήσεται nec ipsum aptum esse ad rem et struc-
turam impedire videbatur, alia anquisiverunt critici ,· qui propter laqueos vinciendi
constringendi verbum desiderantes talia scribenda proposuerunt λελήψεται, δεδήσεται
(quod Wilamowitzius probat) sive πεδήσεται, κεκλῄσεται, quorum nihil est quod scribi
potuisse negaveris. Unus G. Hermannus quo verbum antiquitus traditum servaret,
ἐν praepositione addita (βρόχοις δ’ ἐν ἀρκ.) structuram levare maluit. Nos γενήσεται
’ veniendi, adveniendi significatu accipiendum putamus, tertium autem casum nominis, ab
eo verbo qui regitur, nulla praepositione adiecta locali vi cum directionis notione posi·
tum. Usum verbi quem dicimus non est quod exemplis probemus3 de dativo autem
pauca afferimus Euripidea, μὴ πάλιν γῇ λύματ’ ἐκβάλλῃ κλύδων (Hel. 1271), ῥίπτεις τε
πέδῳ πεύκην (Iphig. Aulid. 39), σέ ποτ’ οὖρανίδαι πέμψουσιν θανάτοις (Electr. 484).
Itaque βρόχοις ἀρκύων γενήσεται (sive ἐλεύσεται) non minus recte dici potuit quam
quod est in Electr. 965 καλῶς ἄρ’ ἄρκυν εἷς μέσην πορεύεται autin Iphigenia Taur. 77
τήνδ’ ἐς ἄρκυν ἤγαγες. Quod si est, apparet hanc orationem ἐς καλὸν στείχει, βρό-
χοισι δ’ ἀρκύων γενήσεται ξιφηφόροισι non modo non reprehendendam fuisse sed eo
magis ad hoc translatum dicendi genus, quo βρόχοι ἆρκύων ξιφηφόροι appellatur is
qui armatus Lycum introeuntem exspectat, accommodatam.

Alter versus de quo nos disputare velle diximus in sermone legitur quem

Hercules somno solutus cum Amphitryone patre instituit a v. 1111.

ΗΡ. πάτερ, τί κλαίεις καὶ συναμπίσχει κόρας,

τοῦ φιλτάτου σοι τηλόθεν παιδὸς βεβοόςς
AM. ὦ τέκνον· εἴ γάρ καὶ κακῶς πράσσων ἐμός.
ΗΡ. πράσσω δ’ ἐγώ τι λυπρόν, οὗ δακρυρροεΐςς
1115 AM. ἃ κᾶν θεῶν τις, εἶ πάθοι, καταστένοι.

ΗΡ. μέγας γ’ ὁ κόμπος, τὴν τύχην δ’ οὔπω λέγεις.
Versus 1115 in codice hanc memorabilem formam habet ἇκανθεών τις εἴπαθ’ οἳ
καταστένοι, ex qua tamen syllabis reete diductis pridem id quod verum est docti homi-
nes recuperarunt (cf. Anal. Euripid. p. 228). Nisi quod πάθοι, quod est sane in ista
depravata codicis scriptura, dubitamus quam rect-e ab Euripide profectum statuatur.
Sermonis enim iter si probe intelligimus, Herculi quia patrem plorantem aspicit in·
terroganti ‘Sumne ego in ea miseria quam tu defleas?' Amphitryo respondet ‘Sane
in ea (es miseria) quam non dicam ego sed vel deorum aliquis si cognoverit deplo-
raturus sit.³ Et hunc igitur esse illum μέγαν κόμπον dicit Hercules, quod in cua
miseria (non ea quam ipse patiatur) deus aliquis possit ingemiscere. Itaque non εἷ
πάθοι, sed mutata littera εἰ μάθοι scribendum erat, quas formas notum est in libris
scriptis saepe inter se permutari.

