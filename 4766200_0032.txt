22

probabile esse aut illius emtionis dignitatem assequi videtur. De plurali autem λύσ-
σαι quoniam dubitatum est, hoc primum dicimus, pluralem numerum vel haec tueri
posse quae in hac tragoedia leguntur, 835 μανίας ἐπ’ ἀνδρὶ τῷδε κίνει et 878 ὄλεῐς
μανίαισιν Λύσσαςς et sic saepe μανίαι in Oreste et in Bacchis, in Oreste etiam (270)
ἐκφοβοῖεν μανιάσιν λυσσήμασινς tum in hac sententia eam ipsam ob causam quia
Λύσσα est quae loquitur λύσσας tamquam quas effecerit Λύσσα aptius videri dici quam
singulari numero λύσσαν. Quod vero Hermannus maluit πρὶνᾶν ἔμῆς λύσσης ὑφῇ,
quia Herodotus (1, 156) ὑπεὶς τῆς ὀργῆς scripsit, quidni Aeschyli verba de Prometheo
conferimus (319) ἃς ἔχεις ὄργας ἄφες, vel haec in Euripidis Alcest. 794 τῆν ἄγαν
λύπην ἀφείς vel illa in Oreste (1021) quibus Orestes Electram sororem tacere iubet
οὗ σῖγ’ ἀφεῖσα τοὺς γυναικείους γόους, et similia multa, ut illa πρὶν ἂν ἐμὰς λύσσας ἀφῇ
vulgarem dicendi consuetudinem sequi intelligatur. Postremo ne illud quidem negli-
gendum est, quo modo in tragoedia ipsa furores Herculis sedati ac dissipati dicantur,
qui Palladis manu lapide misso percussus ubi corruit gravi somno sopitus iacet, ex
quo tandem, sicuti Λύσσα praedicit, τὰς λύσσας ἀφείς expergiscitur. Itaque nobis
haec· quae Λύσσα dicit illibata esse videntur neque mutari posse quin vis et venustas
orationis violetur.
καὶ καταρρήξω μέλαθρα καὶ δόμους ἐτημβαλῶ
865 τέκν’ ἀποκτείνασα πρῶτον· ὁ δὲ κανῶν οὗτε εἴσεται
παῖδας οὓς ἔτικτ’ ἐναίρων πρὶν ἄν ἐμὰς λύσσας ἆφῇ.

Ab his versibus novam nectimus dubitationem de cantico chori quod inse-
quitur (875—909), in quo* explanando admirabilis Wilamowitzii sollertia exsplenduit.
Qui quidem metrorum compositio quae esset et sententiarum tenorem ita explicuit
ut cantici particulas a lamentantis Amphitryonis vocibus quae ex interiore domo a
senibus chori perciperentur pendere vellet. Cuius rei etsi quaedam sane indicia facile
agnoscuntur, velut 891 ἰώ στέγαι. ΙΙ Κατάρχεται χόρευμα (cf. 749 sq.)3 899 αἰαῖ κακῶν. ΙΙ
Aia? δῆτα (cf. Anal. Euripid. p. 61), tamen et haec et reliqua certa admodum aut
expressa non esse ipse Wilamowitzius fatetur et quae eiusdem generis supra in Lyci
caede habentur (749—754) apertiora quidem sunt ut ambigi non possit. Sed haec
utut se habent, neque enim quicquam fidentius asseveramus, de extrema parte cantici
videmur nobis afferre posse, quibus simplicior interpretandi ratio, quam plerique se-
quuntur, magis comprobetur, quam quae a Wilamowitzio ingeniose haud dubie inventa
et exposita sunt. Cum enim cantus in hos versus desinat

905 ἷδου tamt,
θύελλα σείει δῶμα, συμπίπτει στέγη.
ἦ ἦ, τί δρᾶς, ὦ Διὸς παῖ’, μελάθρῳς
τάραγμα ταρτάρειον ὥς
ἐπ’ Ἐγκελάδῳ ποτὲ Παλλὰς ἐς δόμους πέμπεις,
duos primos Wilamowitzius Amphitryoni adscribit, qui cum domum moveri ac tecta
ruinam minari aspiciat, perterrefactus in interiore parte domus illa canendo expromat

