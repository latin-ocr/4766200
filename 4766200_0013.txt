VNIVERSITA'PIS LITTERARIAE

FRIDERIGAE GVILELMAE

RECTOR ΕΤ SENATVS.

De Euripidis Hercule quem furentem dicere solebant nonnulla disputaturi sumus:
quam fabulam novissime U. de Wilamowitz·M0ellendorff egregia arte ita pertractavit,
ut et verbis poetae cum cura editis praeter consuetudinem cummaxime obtinentem
commentarium adderet omnibus interpretis officiis cumulate satisfacientem et res ra·
tionesque cum tragoediae Graecae natura et historia et huius tragoediae fatis coniunc-
tas ab ultima origine repetitas exponeret. Quos libros duos, doctos Iuppiter et labo-
- riosos, cum invitante materia et editoris elegantia tenente multo usu tereremus, ac·
cidit hic illic ut in singulis quibusdam versibus intelligendis haesitaremus dubitareque
inciperemus num eorum sententia iam satis recte in omnibus explanata sit an for-
tasse alia via temptandum poetae consilia patefacere. Quarum dubitationum nonnullas
quod hac scribendi opportunitate proferendas duximus, strenuis adolescentibus, quorum
studia regimus, aliquid incitamenti addere volumus, quo impensius hoc duce, qui quid
esset tragoediam Graecam interpretari praeclaro exemplo edocuit, ad huius poetae ar-
tem penitus cognoscendam se dare cupiant. Et est haec fabula τῶν ἄριστα mumq-
μένων et quae facile quemvis, qui intrare, non a limine salutare, animum inducat,
mixtae gravitate dulcedinis compede detineat: adeo ut vel has particulas quas nos
disceptabimus sperare liceat, quidquid de nostra earum interpretatione aestimabitur,
ipsas per se aliquid iucunditatis legentibus allaturas. ’

1. Pulcherrima ρἧις est Megarae a v. 451, qua revertens cum Amphitryone
socero et filiis ornatu funebri ut voluit instructis iam omnia parata esse ad caedem
fassa, memoria recolit quae olim a pueris prospera exspectaverit si vita maneret, iam

ut apparet ad irritum redacta, denique ardentissima prece Herculem adit, ut exoriens
10

